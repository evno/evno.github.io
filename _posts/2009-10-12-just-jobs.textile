---
layout: post
title: Just jobs
tags:
- joburi
- loc de muncă
- Tehno
status: publish
type: post
published: true
author: LM
meta:
  _edit_last: '1'
---
De câteva zile îmi încerc norocul pe site-urile cu locuri de muncă și în special pe <a href="http://bestjobs.ro/">bestjobs.ro</a>, worst jobs or just jobs? Dacă până acum angajatorii au fost cei care m-au contact pentru anumite <a href="http://lucianmarin.com/page/work/">servicii</a>, acum a venit rândul meu să-mi găsesc ceva ce-mi place. Iar eu, unul, sunt dezamăgit de ceea ce văd:

<ol>
	<li>Site-uri cu locuri de muncă pline cu reclamă — la ce-ți trebuie reclamă?</li>
	<li>Prima pagină te induce mai mult în eroare decât să-ți explice procesul de angajare.</li>
	<li>Procesul de agajare e de la slab la inexistent — vreau să fiu informat de tot ce se întâmplă cu aplicarea mea.</li>
	<li>Oare îmi foloșește să știu dacă mi-a fost sau nu vizualizat CV-ul de către angajator!? — aș prefera să știu ce a fost în neregulă cu CV-ul meu, din moment ce eu am aplicat însemnă că mă consider apt pentru acel post.</li>
	<li>Majoritatea site-urilor au categorii generale din care lipsesc subcategoriile — Graphic Designer nu e tot una cu Server Administrator, deși ambele sunt listate pe aceeași pagina.</li>
	<li>90% din anunțuri nu specifă salariul — aș preferă să fie specificat un salariu minim la care să mă aștept. Și da, salariul ar putea depinde de mine și cunoștințele pe care le am.</li>
	<li>Existența anunțurilor <em>planinum</em>/premium — nu toate anunțurile ar trebui să fie la fel? La ziar se plătea fiecare anunț în parte după numărul de caractere folosit. Nu se poate ceva asemănător și pe web?</li>
	<li>Listarea unor anunțuri a căror loc de muncă a fost deja ocupat — chiar n-ar trebui.</li>
	<li>Nu văd rostul scrisorii de intenție și al altor impedimente de genul acesta în cazul în care cele de mai sus ar fi cât de cât puse la punct.</li>
	<li>Posibilitate de a folosi un CV extern, fie de pe <a href="http://linkedin.com/">LinkedIn</a>, <a href="http://ceevee.com/">CeeVee</a> sau în format PDF/pagină web.</li>
</ol>

Mă gândesc să fac din <a href="http://zvonit.ro/">zvonit.ro</a> un site care să îndeplinească toate aceste condiții și să simplifice procesul angajării. Dacă toți știm la ce ne pricepem sau ce studii avem, de ce este atât de complicat să găsim un loc de muncă — sau poate unii nu știm și aplicăm aiurea…
