---
layout: post
title: Prolog 5
tags:
- Blu-ray
- Browsers
- internet
- Personal
status: publish
type: post
published: true
author: LM
meta:
  blogger_blog: evno.blogspot.com
  blogger_author: Luc
  blogger_permalink: /2008/01/prolog-5.html
---
Am început bine, adică prost, sesiunea, cu un cinci şi un zece. Dar nu despre asta vreau să scriu. Lumea s-a schimbat, noi ne-am schimbat, technologiile s-au schimbat.

<strong>Preziceri pentru 2008</strong>

Blu-Ray, formatul HD susţinut de Sony, a câştigat se pare primul război dat la Hollywood după ce Warner s-a decis să intre în gaşca celor care ne vor banii, nu doar satisfacţia vizionării unui film la înaltă rezoluţie. Samsung zice că războiul nu s-a terminat şi că ar urma partea a doua a conflictului, cea dusă în rândul utilizatorilor PC. HD-DVD pare a fi învingător la această categorie, pentru ca are un susţinător redutabil, în rândul lui Microsoft. Cu toţii ştim ca nu contează că pe Blu-Ray se poate scrie mai repede (6x în prezent) sau că are capacitate mai mare (poate până la 8 straturi a câte 25GB fiecare), ci susţinătorii.

Microsoft fară Bill Gates nu mai este acelaşi, în sensul că chiar dacă ar fi pierdut acest război cu Sony, ar fi făcut tot posibilul ca să nu putem scrie un Blu-Ray în Windows. Dar nu mai este cazul, până şi Microsoft s-a schimbat. Dacă Blu-Ray va fi omniprezent în PC-uri, mai mult ca sigur o să vedem suport integrat în Windows Vista SP2. Ce mai, până şi IE8 a trecut testul Acid2 şi se anunţa un candidat la fel de bun ca şi Firefox 3, Safari 3 sau Opera 9.5.

Opera ar putea fi un răspuns la întrebarea adresată de Mihai, "<a href="http://www.mihaidragan.ro/kindablog/2008/unde-ne-indreptam/">Unde ne îndreptăm</a>?". Motivele ar fi următoarele: Opera 9.5 aduce un suport mai bun pentru platformele Mac OS X şi Linux, Opera Mobile 9 se pare că va avea aceleaşi trăsături de caracter ca şi fratele mai mare, aici numesc doar widgets, Opera Mini  4 e deja hit, se comportă şi arată ireproşabil pentru orice telefon blestemat cu Java. Aş mai scrie multe despre Opera Link, Speed Dial, clientul de Mail şi standarde web, dar mai bine să descoperiţi singuri toate astea.
