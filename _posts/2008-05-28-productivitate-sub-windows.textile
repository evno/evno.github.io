---
layout: post
title: Productivitate sub Windows
tags:
- Tehno
- Windows
status: publish
type: post
published: true
author: LM
meta:
  _edit_last: '1'
---
În al treisprezecelea ceas m-am gândit că ar fi interesant să-mi mai exersez degetele pe tastatură, chiar dacă ar fi mai potrivite pentru claviatura unui pian.

Am câteva sfaturi pe care vi le pot spune, dar mai întâi de toate trebuie să plecăm de la premiza că niciun sistem de operare sau program nu e perfect. Ca majoritatea dintre voi am fost nevoit în prima fază să lucrez cu Windows de la Microsoft. Problema cea mai mare a acestui sistem de operare este şi cea mai mare virtute a sa, aceea că este folosit de majoritatea populaţiei. Nu e nevoie decât să spun cuvântul viruşi şi parcă deja se simte un gust amar. Întrebarea care mi-ai fost cel mai des adresată a fost "Care este cel mai bun antivirus?", iar răspunsul meu a fost de fiecare dată "niciunul". La fel cum înveţi regulite de circulaţie, la fel înveţi ce trebuie şi ce nu trebuie să faci cu anumite programe, fişiere, etc. N-am folosit niciodată mai mult de câteva zile un antivirus pentru că n-am suportat ideea ca o aplicaţie să-mi scaneze toate fişierele cu care lucrez. Totuşi, ţin la securitatea mediului în care lucrez şi în schimb prefer să am ultimele update-uri de la Microsoft.

O altă mare problemă ar fi multitudinea de programe instalate care îngreunează nu numai performanţele, ci şi atenţia ta într-o anumită aplicaţie. Majoritatea dintre voi aveţi programe care fac acelaşi lucru, de exemplu un media player. Cea mai bună aplicaţie în opinia mea este aceea care îţi face lucrul pe care tu îl doreşti cât mai repede şi cât mai eficient posibil. Alternativele sunt bune, dar şi mai bine e să foloseşti doar una dintre ele. Încă un lucru important e să foloseşti aplicaţia doar pentru ceea ce a fost ea proiectată, adică să nu transformi un browser într-un media player, mă refer la Mozilla Firefox şi extensiile care nu-ţi sunt folositoare. Un alt sfat ar fi să cauţi alternative free şi/sau mai eficiente la pachete mari gen Microsoft Office, Nero, Adobe CS, etc. Dacă ai nevoie doar de un editor de texte, caută un program care să te ajute doar cu procesarea textelor; sau dacă ai nevoie să scrii o imagine ISO atunci un image burner îţi va fi de ajuns; şi exemplele ar putea continua.

Recapitulăm:
<ul>
	<li>nu ai nevoie de un antivirus, trebuie doar înveţi şi ştii să te fereşti de sursele de unde pot apărea viruşii</li>
	<li>rezumă-te doar la aplicaţii de care ai cu adevărat nevoie şi care nu îndeplinesc aceeaşi funcţie</li>
</ul>
