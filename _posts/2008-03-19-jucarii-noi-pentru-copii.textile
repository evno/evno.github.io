---
layout: post
title: Jucării noi pentru copii
tags:
- Mozilla Firefox
- Safari
- Tehno
- Windows
- WordPress
status: publish
type: post
published: true
author: Lucian Marin
meta:
  _edit_last: '2'
---
La fel ca oricare alt geek, mă simt ca un copil atunci când primesc cea mai nouă, interesantă, strălucitoare versiune a unui program drept răsplată ca am fost ascultător şi răbdător. Acum să le enumerăm într-o ordine mai puţin importantă.

<strong>Mozilla Firefox 3</strong>

Ar fi atât de mult de scris, argumentat, criticat despre acest mamut de upgrade pe care îl primeşte vulpea în focuri, încât nu pot să spun decât că a meritat aşteptarea. Mă bucur că n-am mai avut parte de o versiune intermediară .5 şi că echipa de la Mozilla au luat lucrurile în serios şi ne-au adus: cel mai bun layout engine pentru web, Gecko 1.9, technologii inovatoare precum Cairo, Places, Full page zoom, integrare cu cele mai importante sisteme de operare şi multe îmbunătăţiri în ceea ce priveşte managementul memoriei.

Luaţi şi jucaţi-vă cu <a href="http://www.mozilla.com/en-US/firefox/all-beta.html">ultimul beta</a>, care este cam 90% gata pentru lansarea oficială. Mie nu-mi place noua bară pentru adresa web, în special rezultatul cautării, dar bine că s-a inventat o extensie şi pentru asta.

<!--more--><strong>Safari 3.1</strong>

Cei de la Apple sunt the new good guys în ceea ce priveşte browserele web. Au adus cele mai interesante technologii din Mac OS X în Windows; poate nu mai a rămas de făcut, decât să scrie un sistem de operare pentru Windows (ştiu că nu are logică ce spun). Interfaţa este elegantă, imi plac Developer Tools (Web Inspector rocks!) dar nu înţeleg de ce ne limitează doar la 2 motoare de căutare, Google şi Yahoo!

Pentru mine, ca web designer ce vreau să par, suportul pentru CSS 3 Web Fonts prezent în <a href="http://www.apple.com/safari/">Safari 3.1</a> este o mana cerească; gata cu Arial, Verdana şi Georgia.

<strong>WordPress 2.5</strong>

Dacă noi am trecut la <a href="http://wordpress.org/development/2008/03/25-sneak-peek/">ultima versiune</a>, nu văd de ce nu ar face-o toată lumea. Un singur lucru am de spus: super tare, frate! Un nou backend care îmi place la nebunie şi mă face să-mi petrec toată ziua în el, suport pentru Gravatar şi o galerie multimedia pentru imagini, audio, video, etc.

<a href="http://welovewp.com/">We Love WP</a> (EVNO, featured) and WP loves us!

<img src="http://lucianmarin.com/assets/evno/wordpress-25.jpg" alt="WordPress 2.5" width="485" height="250" />

<blockquote>Paleta de culori se poate schimba, încă un lucru bun.</blockquote>

<strong>Windows Vista SP1, XP SP3</strong>

S-a lansat oficial Service Pack 1 pentru Vista, urmează Service Pack 3 pentru XP, care rămâne cel mai bun sistem de operare creat de Microsoft până în prezent. Stau şi mă întreb, cine a fost individul care a gândit Vista... oare acela era om? Am să revin cu amănunte când îmi voi instala SP3.
